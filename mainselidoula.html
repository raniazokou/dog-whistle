<!DOCTYPE html>

<head>
    <meta charset="UTF-8">
    <meta name="viewport" content="width=device-width, initial-scale=1.0">

    <!-- εδώ είναι το font!!!!!!!! -->
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Cascadia+Code:ital,wght@0,200..700;1,200..700&display=swap"
        rel="stylesheet">

    <!-- εδώ είναι το stylesheet -->
    <link rel="stylesheet" href="styles.css">
</head>

<body class="mainselida">

    <div class="main-container-kyrias-selidas">
    <p>Η συνέχεια δεν ήξερε από κίνδυνο, αγαπούσε μια άλλη λέξη από "κ"  και έτσι βρέθηκε να την καταδιώκει μια ελπίδα σε διαφορετικές αποχρώσεις, που αλλάζουν ανάλογα με την υγρασία που κολλάει στις πολυκατοικίες της Ακαδημίας, ανάλογα με την υγρασία στο μάγουλό ενός κοριτσιού που έπρεπε να χει φύγει από καιρό.

Ο σκύλος-ρεμάλι που όλο μπέρδευε τη γλώσσα του είχε μαλακό βλέμμα και ύπουλο χαμόγελο. Όταν ήταν μικρός ένα πιτσιρίκι τον είχε βάλει με τα μούτρα σε ένα τασάκι και έτσι είχε μάθει στα πνιγμένα πνευμόνια, αλλά πάνω από όλα είχε μάθει να αναγνωρίζει τα θολά βλέμματα και να μην τα εμπιστεύεται.

Το κορίτσι την ώρα της τελικής εξέτασης για να γίνει αεροσυνοδός θυμόταν τον θείο της κάπου στα τέσσερα να τη μαλώνει στο πατρικό του στην Ομόνοια που δεν μπορεί να σφίξει τη γροθιά της σωστά. Ο αντίχειρας δεν κλείνει πίσω από τα άλλα δάχτυλα, βγαίνει μπροστά όσο τέσσερα μικρά οστά ετοιμάζονται να θυσιαστούν για να κάνουν όσο μεγαλύτερη ζημιά μπορούν, της είχε πει με πιο απλά λόγια.

Ο σκύλος-ρεμάλι είχε δαγκώσει επτά εκπαιδευτές και ο όγδοος είχε, έλεγε, κακό προαίσθημα. Αρνούνταν να ρίξει τον φόβο του σε λογικά δεδομένα, ότι είχε μάθει πως επτά εκπαιδευτές ― κάποιοι διακεκριμένοι ανάμεσά τους ― είχαν φύγει άρον άρον για αντιτεταντικό και πλαστικές. Η μεγάλη αμοιβή των Γάλλων με το μεγάλο σπίτι στο Πήλιο που έπρεπε να εξημερώσει το αδέσποτο που βρήκε στον δρόμo έβαλαν τα ιδρωμένα του χέρια στο τιμόνι εκείνο το πρωί.

Δεν είχε σκεφτεί ποτέ γιατί είχε αποφασίσει να εισάγει το αδέξιο κατάξανθο κοριτσάκι του αδερφού του σε απλές τεχνικές βίας. Κάθε φορά που έβλεπαν η μία τον άλλον την έβαζε να ρίχνει μπουνιές: στα μπούτια του, στα μπράτσα του, στην κοιλιά του. Αν τον ρωτούσαν σήμερα δεν θα μπορούσε να απαντήσει γιατί πάνε 16 χρόνια που σκοτώθηκε με τη μηχανή. Αν τον ρωτούσαν νωρίτερα θα επέμενε ότι απλώς είχε πλάκα.

Ο νεαρός εκπαιδευτής είχε βασίσει το κακό του προαίσθημα στο γεγονός ότι πέρασε όλη την προηγούμενη μέρα προσπαθώντας να βγάλει μια τρίχα από το στόμα του. Τον εξόργιζε που κάτι τόσο κοινό μπορούσε να του κάνει τέτοιο χουνέρι. Στην αρχή έσκαβε με τη γλώσσα του τις πτυχές της δικής του βλεννογόνου. Μετά αναγκάστηκε να βάλει μέσα το δάχτυλό του και ψάχνοντάς την τρίχα έσκισε το ούλο του. Στο τέλος, την κατάπιε ταπεινωμένος μαζί με το αίμα του.

Όταν το κορίτσι πέρασε τις εξετάσεις δεν ένιωσε ικανοποίηση, ένιωσε μόνο το περίγραμμα ενός χεριού στον λαιμό της. Ζήτησε απ'τη στέρηση να γράψει κάπου τι σημαίνει ο φόβος να λέει πάντα την τελευταία λέξη· εκείνη δεν μπορούσε να σφίξει το χέρι της ούτε για να κρατήσει το στυλό. Σκεφτόταν ότι ο φόβος χάνει μόνο στα χαρτιά, κι όταν νομίζεις ότι νίκησες τους βάζει φωτιά και τα καίει, σε κοιτάει μέσα απ'τα αποκαΐδια και εσύ καταπίνεις τη γλώσσα παγωμένος όπως όλοι. 

Ο σκύλος-ρεμάλι δεν κοιτούσε στα μάτια τον εκπαιδευτή, ο οποίος είχε λαχανιάσει φυσώντας ξανά και ξανά τη σφυρίχτρα εκπαίδευσης πίσω από μια συρματόπλεξη της πλάκας. Είχε καρφώσει τα μάτιά του στον γυμνασμένο του δεξί μοιρό ξέροντας ότι τα σαγόνια του θα έκοβαν με άνεση τους ιστούς και ότι το γρύλισμά του έκανε τις κλωστές του παντελονιού του να τρέμουν. 

Το κορίτσι ένιωσε τη φαγούρα στο χέρι της για πρώτη φορά στην πρώτη της πτήση για Θεσσαλονίκη. Το πλαστικό μπουκάλι ακούστηκε μέχρι τις διακεκριμένες θέσεις όταν πέρασε από το μυαλό της ενδεικτικά τι έχει αφήσει να γλιστρύσει μέσα απ'τα δάχτυλά της τόσα χρόνια. Χαμογέλασε πιο ζεστά στον εξάχρονο γιο του πρώην αφεντικού της για να καλύψει την ενστικτώδη της γνώση ότι αυτό δεν ήταν απλώς ένα σημάδι ότι θα ρίξει ξύλο. Και ο μικρός την κοίταξε πονηρά, σαν να της έλεγε ότι μετά την πρώτη επαφή οι αντίχειρές σου θα θέλουν να βγάλουν γούστα και να μπηχτούν στις κόγχες όσων σε έκαναν έτσι.

Δεν ήταν η πρώτη φορά που ο εκπαιδευτής βρισκόταν απέναντι σε ένα σακατεμένο αγρίμι αλλά ήταν η πρώτη φορά που αισθάνθηκε ότι θα έπρεπε να είναι υπό επιτήρηση. Τα σφυρίγματά του είχαν πάψει να ζητάνε υπακοή, ζητούσαν βοήθεια. Στους κροτάφους του ηχούσε η ευχή να υπήρχε ένα τρίτο βλέμμα πάνω από τη σκηνή, ευχόταν ότι μια στιγμή πριν συναντήσει τη μοίρα των επτά εκπαιδευτών, πριν το κακό του προαίσθημα επιβεβαιωθεί ο σκύλος θα ντρεπόταν το ξένο βλέμμα. 

Το κορίτσι δεν είχε χάσει το μυαλό της. Μέσα σε ποτήρια με νερωμένους χυμούς μύλο και γαλλικούς χωρίς γάλα έβλεπε το μέλλον της να αντικατοπτρίζεται, έβλεπε ότι δεν άξιζε να χαραμίσει τη ζωή της για να κάνει κακό. Αλλά το χέρι της είχε γίνει τόσο κόκκινο από το ξύσιμο που όταν τη χαιρέτησε και τη συνεχάρη το πρώην αφεντικό της για τη νέα θέση εργασίας τη ρώτησε αν έχει πάθει κάποιο αλλεργικό. 

Ο σκύλος-ρεμάλι ήξερε ότι ήταν πολύ οριακά αν ξέσκιζε έναν ακόμα εκπαιδευτή να τον διώξουν από το σπίτι. Ακούγοντας τη μηριαία αρτηρία του εκπαιδευτή να τον παρακαλά να επιτεθεί σκεφτόταν τις κινήσεις του με γνώμονα αν τη μέρα που θα θυμόταν ότι θέλει ξανά να ερωτευτεί θα ήταν καλύτερα να ήταν σ'αυτήν την αυλή, στον αυτοκινητόδρομο πιο πίσω ή στον κτηνίατρο για ευθανασία. 

Το κορίτσι συνέχισε να προσπαθεί να κρατήσει το πρόσωπό του ανέκφραστο παρά τη φαγούρα και κοιτούσε τους επιβάτες στα δόντια ψάχνοντας ένα σημάδι ότι είναι πρόθυμα να ταξιδέψουν σε στομάχια, και άρχισε να καταλαβαίνει ότι δεν έχει σημασία, πάντα έτσι γινόντουσαν όλα, πολύ νωρίς στα ξαφνικά, οι κινήσεις φέρνουν σειρά τα ποτάμια από έναν κόσμο άλλο, μακρινό.

Ο σκύλος-ρεμάλι τρόμαζε πάντα με τα αεροπλάνα, έκανε παράξενες κόγξες όταν τα έβλεπε έχωνε τη μουσούδα του στις γωνίες και κλαψούριζε. Συνήθως πετούσαν χαμηλά και ο ήχος προσπαθούσε να διαγνώσει κάτι μέσα του που ο ίδιος δεν ήθελε να αγγίξει. 

Όταν άκουσε το αεροπλάνο να περνάει, του κόπηκε απότομα το γρύλισμα. Ο νεαρός εκπαιδευτής σφύριξε μηχανικά και ο σκύλος-ρεμάλι, αντί να τρέξει στη γωνία της συρματόπλεξης, απάντησε στον εκπαιδευτή σφυρίζοντας ένα εκκωφαντικό σφύριγμα που προκάλεσε θρόμβο στη μηριαία αρτηρία του εκπαιδευτή, που σκότωσε δεκαέξι πουλιά σε μια στιγμή, που έσφιξε τα μικρά οστά των νεκρών, που άναψε την ένδειξη για να δέσουν ξανά τις ζώνες τους οι 112 επιβάτες, που έλυσε το χέρι το κοριτσιού το οποίο όταν σήκωσε ξανά το κεφάλι της είδε τον ήλιο να δύει στα ανατολικά. </p>
</div>
</body>